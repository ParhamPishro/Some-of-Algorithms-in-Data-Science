## KNN

الگوریتم کا- نزدیکترین همسایه، نوعی از الگوریتم های یادگیری ماشین با نظارت است که هم در مسائل طبقه بندی (Classification)
و هم در مسائل پیشگویی (Prediction) مورد استفاده قرار می گیرد. ایده ی پشت الگوریتم بسیار ساده بوده و یادگیری آن به راحتی صورت می گیرد.

نحوه عملکرد الگوریتم بدین صورت است که:
1. ابتدا باید مقدار k (تعداد همسایگی) را انتخاب کرد.
2. سپس فاصله بین داده تست و همه داده های آموزش (Train) محاسبه می شود.
3. سپس تعداد kتا از نزدیکترین داده ها به داده تست انتخاب شده و متغیر برچسب آن ها در نظر گرفته می شود.
4. در نهایت، با توجه به متغیر برچسب های k همسایگی، مقدار برچسب داده ی تست هم انتخاب می شود.

💻در این کد، مدل KNN روی داده های واقعی زده شده و به دقت 99 درصد رسیدیم.

----

## Regression

رگرسیون یک نوع مدل آماری است که برای پیش بینی یک متغیر از روی یک یا چند متغیر دیگر مورد استفاده قرار می گیرد.
در واقع، متغیر هدف به صورت ترکیب خطی از متغیرهای موجود (Feaures) پیش بینی می شود. ساده ترین نوع رگرسیون، رگرسیون خطی ساده می باشد.
برای استفاده از رگرسیون پیشنهاد می شود که متغیر هدف به صورت پیوسته باشد.

💻در این کد، با توجه به نوع الگوریتم از متغیر هدف عددی پیوسته استفاده شده است، نه متغیر دودویی. میزان خطای r2 برابر با 0.57 می باشد.

----

## Decision Tree

درخت تصمیم (Decision Tree) یکی از ابزارها و تکنیک‌هایی است که در مهارت‌های داده‌کاوی بسیار پر کاربرد است؛ مخصوصا زمانی که حجم داده‌ها بسیار بالا باشد.
برای رسم درخت تصمیم، ابتدا باید میزان معیار Gini یا آنتروپی هر کدام از متغیرها را محاسبه کرده و پس از آن بهره اطلاعاتی (Information Gain) متغیرها را به دست آورده
و با کمک بهره اطلاعاتی، تصمیم گرفته می شود که کدام یک از متغیرها در ریشه و پس از آن بقیه متغیرها در ساقه و برگ قرار بگیرند. هر متغیری که بهره اطلاعاتی بیشتری داشته
باشد در ریشه قرار خواهد گرفت.

💻در این کد، پس از انجام محاسبات مربوط به درخت تصمیم، گراف آن رسم شده و در نهایت به دقت 91 درصد رسیده ایم.

----

## Random Forest

جنگل تصادفی در واقع همان درخت تصمیمی است که از تکنیک Bagging روی آن استفاده شده.
جنگل‌های تصادفی برای درختان تصمیم که در مجموعهٔ آموزشی دچار بیش برازش (Overfit) می‌شوند، مناسب هستند.
عملکرد و دقت جنگل تصادفی معمولا بهتر از درخت تصمیم است، اما این بهبود عملکرد تا حدی به نوع داده هم بستگی دارد.

💻در این کد، همانند درخت تصمیم عمل شده و در نهایت به دقت 99 درصد رسیده ایم.

----

## Logistik Regression

رگرسیون لجستیک یک مدل آماری رگرسیون برای متغیرهای وابسته دودویی مانند 0 یا 1 است. معمولاً دقت این مدل به اندازه مدل هایی همچون درخت تصمیم، جنگل تصادفی و
شبکه های عصبی مصنوعی بالا نیست.

💻در این کد، مدل LR روی داده های EscapeRoom زده شده و دقت آن 84 درصد بوده است.

----

## Perceptron

الگوریتم پرسپترون یک الگوریتم بسیار ساده است. در واقع پرسپترون یک جداکننده خطی است. شاید خود پرسپترون، به تنهایی کاربرد زیادی نداشته باشد و فقط
برای چندین نوع داده خاص مناسب باشد؛ اما با تجمیع آن ها می توان به مدل فوق العاده قدرتمند شبکه عصبی مصنوعی رسید.

الگوریتم پرسپترون یک الگوریتم تکرار شونده است، به این صورت که در ابتدا بردار وزن w و بایاس b به نحوی مقداردهی می‌شوند 
و سپس در هر مرحله، الگوریتم با توجه به نقاطی که درست دسته‌بندی نشده‌اند مقادیر وزن w و بایاس b را تغییر می‌دهد
تا این نقاط به درستی دسته‌بندی شوند. اگر نقاط داده‌شده به صورت خطی تفکیک‌ پذیر نباشند، الگوریتم پرسپترون پایان نمی‌یابد؛
اما در صورتی که نقاط خطی تفکیک‌ پذیر باشند الگوریتم در تعداد متناهی مرحله به پایان می رسد.

💻در این کد، با توجه به نوع خاص الگوریتم از داده های ساخته شده استفاده شده است. ابتدا توابع لازم تعریف گشته و پس از آن روی 3 نمونه متفاوت این الگوریتم را
پیاده سازی کردیم.

----

## Support Vector Machine

ماشین بردار پشتیبانی یکی از روش‌های یادگیری بانظارت است که از آن برای طبقه‌بندی استفاده می‌کنند. 
مبنای کاری دسته‌بندی کنندهٔ SVM دسته‌بندی خطی داده‌ها است و در تقسیم خطی داده‌ها سعی می‌کنیم ابرصفحه ای را انتخاب کنیم که حاشیه اطمینان بیشتری داشته باشد.
حل معادله پیدا کردن خط بهینه برای داده‌ها به وسیله روش‌های برنامه سازی غبرخطی که روش‌های شناخته شده‌ای در حل مسائل محدودیت‌دار هستند صورت می‌گیرد.
در صورتی که داده ها را بتوان با یک خط جدا کرد، این الگوریتم در تعداد متناهی بار بهینه ترین خط (یعنی خطی با بیشترین حاشیه ممکن از داده ها) را پیدا می کند.
با توجه به نوع داده ها امکان دارد که دقت این مدل به خوبی دیگر مدل ها نباشد.

💻در این کد، پس از استفاده از مدل، به دقت 72 درصد رسیدیم.

----

## Artifical Neural Network

شبکه عصبی مصنوعی یک نوع الگوریتم یادگیری ماشین جعبه سیاه (Black Box) می باشد. 
ایدهٔ اصلی این گونه شبکه‌ها تا حدودی الهام‌گرفته از شیوهٔ کارکرد سیستم عصبی زیستی برای پردازش داده‌ها و اطلاعات به منظور یادگیری و ایجاد دانش می‌باشد.
عنصر کلیدی این ایده، ایجاد ساختارهایی جدید برای سامانهٔ پردازش اطلاعات است.
یک شبکهٔ عصبی مصنوعی، از سه لایهٔ ورودی، خروجی و پردازش تشکیل می‌شود.
هر لایه شامل گروهی از سلول‌های عصبی (نورون) است که عموماً با کلیهٔ نورون‌های لایه‌های دیگر در ارتباط هستند،
مگر این که کاربر ارتباط بین نورون‌ها را محدود کند؛ ولی نورون‌های هر لایه با سایر نورون‌های همان لایه، ارتباطی ندارند.

نورون کوچک‌ترین واحد پردازشگر اطلاعات است که اساس عملکرد شبکه‌های عصبی را تشکیل می‌دهد.
یک شبکهٔ عصبی مجموعه‌ای از نورون‌هاست که با قرار گرفتن در لایه‌های پنهان مختلف، معماری خاصی را بر مبنای ارتباطات بین نورون‌ها در لایه‌های مختلف تشکیل می‌دهند.
نورون می‌تواند یک تابع ریاضی غیرخطی باشد، در نتیجه یک شبکهٔ عصبی که از اجتماع این نورون‌ها تشکیل می‌شود، نیز می‌تواند یک سامانهٔ کاملاً پیچیده و غیرخطی باشد.
در شبکهٔ عصبی هر نورون به‌طور مستقل عمل می‌کند و رفتار کلی شبکه، برآیند رفتار نورون‌های متعدد است. 
به عبارت دیگر، نورون‌ها در یک روند همکاری (Epoch)، یکدیگر را تصحیح می‌کنند. 

💻در این کد، پس از استفاده از مدل شبکه عصبی مصنوعی به دقت 95 درصد رسیده ایم.
