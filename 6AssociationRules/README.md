## Market Basket Analysis (with Apriori)

قوانین انجمنی روابط و وابستگی های متقابل بین مجموعه بزرگی از اقلام داده ها را نشان می دهند.
پیدا کردن چنین قوانینی همواره در حوزه های مختلف مورد توجه بوده و می تواند کاربردهای متفاوتی داشته باشد؛
به عنوان مثال کشف روابط انجمنی بین حجم عظیم تراکنش های کسب و کار.

مثال متداول در رابطه با کشف قوانین انجمنی “تحلیل سبد خرید” است. در این فرایند با توجه به اقلام مختلفی که مشتریان در سبد خریدشان قرار می دهند،
عادات و رفتار خرید مشتریان مورد تحلیل قرار می گیرد. به عنوان مثال مشخص می شود چقدر احتمال دارد مشتریانی که برای خرید نان به فروشگاه آمده اند،
شیر نیز خریداری کنند. هدف در این فرآیند پیدا کردن خودکار قوانینی مثل “60% افرادی که نان خریداری میکنند شیر هم میخرند و … ” می باشد.
البته یافتن این قوانین با کمک ارزیابی آن ها امکان پذیر است و این ارزیابی نیز با معرفی معیارهای مختلفی که در ادامه آورده شده است، ممکن می شود.

سه معیار معروف در این زمینه، معیارهای پشتیبانی (Support)، اطمینان (Confidence) و بالابری (Lift) می باشند.
هر مجموعه از اقلام اگر از min_sup و min_conf خاصی کمتر باشند، به عنوان قانون برای کاربر در نظر گرفته نمی شوند.

### Support
پشتیبان شاخصی است از اینکه یک مجموعه اقلام (itemset) چند بار در یک مجموعه داده (data set) ظاهر می‌شود.

### Confidence
اطمینان شاخصی است از اینکه یک قاعده چند بار درست (True) بوده.

### Lift
بالابری شاخصی است از اینکه ارتباط بین اقلام چگونه است.

اگر بالابری بزرگ‌تر از یک باشد، به داده‌کاو اجازه می‌دهد که بداند درجه کدام دو پیش‌آمد وابسته به دیگری است 
و این قواعد را به طور بالقوه برای پیش‌بینی نتیجه در مجموعه داده آینده مورد استفاده قرار می‌دهد. 
اگر بالابری کمتر از یک باشد، به داده‌کاو اجازه می‌دهد که بداند اقلام جایگزین یکدیگر هستند. 
این بدین معناست که حضور یک آیتم تاثیر منفی بر حضور آیتم دیگر دارد و بالعکس.
